<div class="panel">
<h2>Agjenda Cyrih MAPS informon dhe integron</h2>

<h3>Njoftim për aktivitete në shumë gjuhë</h3>

<p>Kalendari i aktiviteteve të agjendës së Cyrih MAPS informon çdo muaj për ofertat e 
volitshme dhe të shumëllojshme kulturore në qytetin e Cyrihut. Në te gjeni të 
përkthyera aktivitetet aktuale në gjuhët e mëposhtme: shqip, arabisht, në gjuhën 
boshnjake / serbe / kroate, anglisht, frëngjisht, italisht, persisht, portugalisht, rusisht, 
spanjisht, tamilisht dhe turqisht. Nga viti 2015 kalendari shfaqet edhe në dialektet 
mandarin, somali dhe tigrinja.</p>

<h3>Kush është i informuar, mund të jetë i pranishëm</h3>

<p>Ky publikim ju kushtohet në rend të parë emigrantëve me gjuhë të huaj, sidomos 
atyre që kanë mjete të kufizuara financiare. Informacioni i plotë në gjuhën amtare 
mundëson një pjesëmarrje të barabartë, në një fushë të jetës publike, në të cilën 
integrimi individual është lehtësisht i mundshëm.</p>

<h3>MAPS për të gjithë!</h3>

<p>Abonentët janë persona privat, sikur edhe organizatat që janë në kontakt me njerëzit 
me gjuhë të huaj: zyrat e regjistrimit të banorëve, shkollat e gjuhëve, qendrat sociale, 
qendrat e komunitetit, shoqatat e të huajve, ambulancat mjekësore etj.</p>
<p>Agjenda mujore shfaqet në internet online si buletin dhe si broshurë e shtypur. Ajo
mund të merret falas ose me një abonim solidar. Abonimi mund të bëhet me telefon: 
044 415 65 89, me E-Mail dhe mund të porositet ose të anulohet përmes formularit 
kontaktues.</p>

<h3>Krijuesi/et e MAPS-it</h3>

<p>Ekipi i projektit të MAPS-it, përveç udhëheqjes së projektit përbëhet edhe nga një 
hapësirë përdorimi dhe një asistencë prej 15-20 përkthyesish vullnetarë si dhe nga 5-
7 ndihmësish shpërndarës dhe korrierësh, të cilët shpërndajnë broshurat e MAPS-it 
nëpër kutitë postare të abonentëve.</p>

<h3>Përkrahja e nxitjes integruese nga sektori publik</h3>

<p>Edicioni i parë i agjendës Cyrih MAPS u shfaq në verën e vitit 2001. Që nga viti 2006
AOZ publikon kalendarin e aktiviteteve me porosi të qytetit të Cyrihut. Ekipi i projektit 
mirëpret individë dhe kompani, të cilët përmes ndihmave angazhohen për nxitjen e 
këtij projekti integrues. Na kontaktoni!</p>

<a ui-sref="main.events">{{phrases.zurueck}}</a>
</div>
