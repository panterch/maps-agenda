<div class="panel">
<h2>L’Agenda MAPS Züri per l’informazione e l’integrazione</h2>

<h3>Segnalazione di eventi in tante lingue</h3>

<p>Il calendario degli eventi Agenda MAPS Züri informa mensilmente in merito a 
molteplici offerte economiche culturali e per il tempo libero nella città di Zurigo. 
Traduce segnalazioni di eventi aggiornati nelle seguenti lingue: albanese, arabo, 
bosniaco/serbo-croato, inglese, francese, italiano, persiano, portoghese, russo, 
spagnolo, tamil, turco. A partire dal 2015 il calendario degli eventi sarà disponibile 
anche in mandarino, somalo e tigrino.</p>

<h3>Chi è informato partecipa agli eventi</h3>

<p>La pubblicazione è rivolta in primo luogo a persone immigrate di lingua straniera, in 
particolare è pensata per coloro che dispongono di un budget limitato. Le 
informazioni comprensibili nella lingua madre permettono un’ampia partecipazione 
secondo le pari opportunità, in un settore della vita pubblica, facilitando l’integrazione 
individuale.</p>

<h3>MAPS per tutti!</h3>

<p>Le/gli abbonate/i sono persone private, nonché enti in contatto con la popolazione di 
lingua straniera: servizi agli abitanti, scuole di lingua, centri sociali, comunità, 
associazioni di stranieri, ambulatori medici, ecc.</p>
<p>L’agenda mensile viene pubblicata online, è disponibile come Newsletter e come 
pieghevole cartaceo. E’ disponibile gratuitamente o tramite abbonamento di 
solidarietà. Per stipulare o disdire un abbonamento è possibile telefonare allo 044 
415 65 89, scrivere un’e-mail o compilare il modulo di contatto.</p>

<h3>Il team MAPS</h3>

<p>L’intero team del progetto MAPS è costituito dalla direzione di progetto, da 
un’assistente e da posti d’impiego d’interesse collettivo con 15-20 traduttori/trici 
volontari/e, nonché da 5-7 aiutanti per la spedizione e corrieri i quali distribuiscono i 
pieghevoli MAPS nelle cassette delle lettere degli abbonati.</p>

<h3>Promozione dell’integrazione sostenuta dal servizio pubblico</h3>

<p>La prima edizione dell’Agenda MAPS Züri viene pubblicata nell’estate del 2001. Dal 
2006 la AOZ pubblicò il calendario delle manifestazioni su incarico della città di 
Zurigo. Il team del progetto accoglie con piacere persone e aziende che offrono una 
donazione per la promozione del progetto d’integrazione. Contattateci!</p>

<a ui-sref="main.events">{{phrases.zurueck}}</a>
</div>
